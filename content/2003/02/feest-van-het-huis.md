title=Feest van het huis
date=2003-02-16 23:06:14 +0100
type=post
tags=feestjes
status=published
~~~~~~

Gisteren gaven wij, de bewoners ons Huis, een feest.
Een Feest Van Het Huis, in de volksmond ook wel een 'huisfeest'.
We hadden het allemaal voor elkaar.
Twee dansvloeren, één in de kelder met een chill-out zone ernaast en boven in de woonkamer/keuken de andere.
En onder andere 360 liter bier.

Normaal komen er zo'n 120 mensen op zo'n feest af.
Gisteren 202.

Het was dus erg druk, maar ook erg gezellig.
Gefeest tot 7 uur vanochtend (bier was al een paar uur eerder op, vanwege onverwacht hoge opkomst) en om 12 uur weer op om op te ruimen.
En om erachter te komen dat het toch geen loze kreet was toen Annemieke gisteren zei dat mensen geld kwijt waren.
Iedereen die zijn jas op mijn kamer achter slot (sorry, ik heb geen grendel, maar anders ook daarachter) had, maar cash in z'n jas had laten zitten was het kwijt.
Totaal ruim 150 euro.

En later op de middag kwam Annet erachter dat uit haar kamer hele portemonnees waren geroofd.
En ze was sieraden kwijt.
Alleen de gouden dingetjes waren weg.

Lekker kut.

Gelukkig is het feest er niet echt door verpest, maar wat een *ranzige* nasmaak zeg.
Beuh.
Maar wél mooi nog even Dntel gedraaid.