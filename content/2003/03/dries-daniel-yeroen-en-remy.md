title=Dries, DaniÃ«l, Yeroen en Remy
date=2003-03-30 04:44:47 +0200
type=post
tags=concerten
status=published
~~~~~~

Vanavond met Hooft naar [SallySkunk](http://www.sallyskunk.com/) geweest, die een optreden gaven in de studio bij hun oefenruimte in Amsterdam.
Na wat speurwerk belden we aan bij Aluna, ergens aan het einde van de wereld.
Na 1,50 betaald te hebben kregen we van een klein meisje een stempel van een een klaverblad op onze handen.

Toen betreedden we Het Rijk van Mike.
Mike is de baas van Aluna Studios en een beetje een verknipte hippie.
We hebben stom van verbazing - met The Doors op de stereo - op een doorgezakte bank gezeten,
terwijl hij het licht uitdeed,
kaarsjes uitdeelde en even later een schemerlamp met een geel filter op het plafond aansloot.

Na een tijdje begon de band aan deel 1 van de set (Yeroen's eerste).
Het deel voor de rookpauze.
Want in de studio mag niet gerookt worden van Mike.
Dit was dan ook om de 20 cm te lezen, vaak ook niet in meerdere talen ('Non fumar' anyone?).
Helaas moesten we vlak voor het einde weg om de trein van 1:01 van Amsterdam Muiderpoort terug naar Utrecht, die niet rijdt op zaterdag, te halen.
"Zo slecht was het toch niet?" vroeg Dries toen we wegliepen.
"Nee, we gaan de trein halen."
We werden uitgezwaaid door de band en de overige aanwezigen.
Best balen, want de muziek was zeer goed te pruimen.

Na de trein, die dus niet reed op zaterdag, gemist te hebben,
zijn we via [Artis](http://www.artis.nl/) en [Desmet Studios](http://www.desmet.tv/) (bekend van Club Lek) naar het Centraal Station gelopen,
alwaar we om kwart voor twee vernamen dat de nachttrein van 2:17 'ongeveer 60 minuten' vertraging had.
Gelukkig bleek dit achteraf slechts een kwartier en kwamen we dus toch nog voor het opkomen van de zon thuis.

Gelukkig spelen ze binnenkort gewoon weer in Utrecht...
Bij [Biton](http://www.biton.nl/) zelfs!
Komt dat zien, komt dat zien.
Lauwe shit.